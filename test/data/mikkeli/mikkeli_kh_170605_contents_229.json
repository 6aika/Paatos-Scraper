[
  {
    "order": 0,
    "title": "Dno",
    "content": "MliDno-2017-1034"
  },
  {
    "order": 1,
    "title": "Kuvaus",
    "content": "<p>Etelä-Savon Työterveys toimi kaupungin liikelaitoksena vuosina 2006 – 2014.  Liikelaitos yhtiöitettiin ja Etelä-Savon Työterveys Oy aloitti toimintansa 1.1.2015. Mikkelin kaupunki sijoitti yhtiöön osakepääomaa 300.000 euroa ja sijoitetun vapaan oman pääoman rahastoon 1.871.348,34 euroa.</p>\n\n<p>Etelä-Savon Työterveys Oy:n liikevaihto oli viime vuonna 6,7 miljoonaa euroa. Yhtiössä työskentelee noin 50 työterveyshuollon ammattilaista. Toimialueeseen kuuluvat Mikkeli, Kangasniemi, Juva, Puumala ja Mäntyharju. Henkilöasiakkaita yrityksellä on noin 17 500.</p>\n\n<p>Kaupungin omistajapoliittisten linjausten mukaan (KV 20.2.2017 § 15) Etelä-Savon Työterveys Oy:n arvo ja omistusjärjestelyt tullaan selvittämään SOTE -uudistuksen linjausten perusteella. Kaupungilla on valmius muuttaa yhtiön omistus- ja palvelurakennetta, jos yhtiön toimintaedellytyksiä voidaan parantaa.</p>\n\n<p><strong>Yhtiön uusi omistusjärjestely</strong></p>\n\n<p>Kaupunki on tehnyt yhtiön arvonmäärityksen ja valmistellut yhtiön myymistä siten, että yhtiölle tulee vahva maakunnallinen omistajuus. Mikkelin kaupunki myy Etelä-Savon Työterveys Oy:n 2.600.000 eurolla Osuuskauppa Suur-Savolle ja Etelä-Savon sosiaali- ja terveyspalvelujen kuntayhtymälle (Essote). Osuuskauppa Suur-Savo omistaa jatkossa Etelä-Savon Työterveys Oy:stä 51 prosenttia ja Etelä-Savon sosiaali- ja terveyspalvelujen kuntayhtymä 49 prosenttia. Kauppahinnasta Osuuskauppa Suur-Savo maksaa 1.326.000 euroa ja Etelä-Savon sosiaali- ja terveyspalvelujen kuntayhtymä 1.274.000 euroa.</p>\n\n<p>Mikkelin kaupunki näkee alueellisen Osuuskauppa Suur-Savon hyvänä kumppanina Essotelle ja myöhemmin maakunnalle. Kaupunki ei voi SOTE -uudistuksen myötä enää omistaa Etelä-Savon työterveyshuolto Oy:n kaltaista yhtiötä, joka toimii SOTE -toimialalla ja markkinoilla. Osakekaupalla luodaan yhtenäisyyttä maakuntaan ja pidetään myös sosiaali- ja terveyspalvelujen rahavirtoja maakunnan alueella ja kehittämisessä, kun kaksi merkittävää toimijaa aloittaa yhteistyön.</p>\n\n<p>Osuuskauppa Suur-Savon ja Essoten yhdenvertainen yhteistyö on varmistettu osakassopimuksessa monin tavoin. Osakassopimuksessa olevassa lunastuspykälässä on mm. sovittu, että toisen osapuolen aikoessa myydä omistamansa yhtiön osakkeet tai osan niistä, sopijapuolen on tarjottava osakkeita toisen sopijapuolen lunastettavaksi ja sovittu osakkeiden enimmäislunastushinnasta. Hallituksessa on neljä henkilöä ja hallituksen puheenjohtaja tulee Essotesta kolmen ensimmäisen vuoden ajaksi.</p>\n\n<p><strong>Essoten tavoitteet omistukselle</strong></p>\n\n<p>Essote saa kaupalla erityisesti osaavaa työterveyshuoltoa noin 3 400 työntekijälleen ja SOTE- ja maakuntauudistuksen myötä mahdollisesti laajemmalle joukolle julkisen puolen henkilöstöä. Työterveyshuolto täytyy maakuntauudistuksen myötä kilpailuttaa; ja osin omassa omistuksessa oleva yhtiö tarjoaa hyvän lähtökohdan palvelutuotannolle. Essote näkee tarkoituksenmukaisena, että maakunnan suurella SOTE –tuottajalla on mahdollisuus hankkia työterveyspalvelunsa lähellä sen omistajuutta olevalta yhtiöltä. Yhtiö ja yhteistyö osuustoiminnallisen markkinatoimijan kanssa auttaa Essotea julkisessa terveydenhuollossa kehittämään liiketoiminnallista yhtiömuotoista toimintaa ennen mahdollista valinnanvapauslainsäädännön voimaantuloa. Kauppa vahvistaa myös Mikkelin keskussairaalaa ja seudun elinvoimaa.</p>\n\n<p><strong>Osuuskauppa Suur-Savolle uusi toimiala</strong></p>\n\n<p>Maakunnan suurimpana yksityisenä työnantajana Osuuskauppa Suur-Savo tarvitsee myös paljon työterveyshuoltoa. Osuuskauppa Suur-Savo työllistää koko Etelä-Savon maakunnassa yhteensä reilut 1200 työntekijää, joista noin 800 Mikkelin seudulla. Osuuskauppa Suur-Savolle ja koko S-ryhmälle terveydenhuolto on uusi toimiala, johon osuuskauppa haluaa lähteä täysillä mukaan. Osuuskauppa Suur-Savo arvioi, että maakunnallisten toimijoiden yhteistyön tuloksena on aukeamassa mahtava mahdollisuus kehittää koko maakunnan terveyspalvelujen tarjontaa ja oppia yhteistyössä Essoten kanssa uusia tapoja palvella paremmin asiakkaita.</p>\n\n<p><strong>Osakekaupan taloudelliset vaikutukset</strong></p>\n\n<p>Ennen osakekaupan toteutumista Etelä-Savon Työterveys Oy maksaa sijoitetun vapaan oman pääoman rahastoon sijoitetun 1.871.348,34 euron pääoman kaupungille. Etelä-Savon Työterveyden yhtiökokouksessa keväällä 2017 esitetään, että myös yhtiön vapaat pääomat 817.557,52 euroa maksetaan osinkoina kaupungille ennen osakekauppaa. Yhtiön kassavarat riittävät sijoitetun vapaan oman pääoman rahaston palautukseen ja osinkojen maksuun.</p>\n\n<p>Järjestelykokonaisuudesta kaupungin tulokseen kirjataan osinkotuotto 817.557,52 euroa ja yhtiön osakepääoman (300.000 euroa) ylittävä kauppahinnan osuus 2.300.000 euroa. Sijoitetun vapaan oman pääoman rahastoon sijoitettu 1.871.348,34 euroa ja sijoitettu osakepääoma 300.000 euroa kirjataan kaupungin taseen muutoksena. Kaupungin kassaan järjestelykokonaisuudesta tulee yhteensä 5.288.905,86 euroa.</p>\n\n<p>Kaupan yhteydessä lakkautetaan kaupungin 500.000 euron tililuottojärjestely Etelä-Savon Työterveys Oy:lle siten, että yhtiöllä ei ole kaupungille tililuottovelkaa osakekaupan yhteydessä.</p>\n\n<p>Liitteenä on osakekauppakirjan luonnos.</p>\n"
  },
  {
    "order": 2,
    "title": "Päätösehdotus",
    "content": "<p>Kaupunginhallitus esittää, että kaupunginvaltuusto hyväksyy Etelä-Savon Työterveys Oy:n osakekaupan 2.600.000 eurolla sekä sijoitetun vapaan oman pääoman rahaston purkamisen ja pääomapalautuksen 1.871.348,34 euroa kaupungille ennen osakekauppaa.</p>\n\n<p>Pöytäkirja tämän pykälän osalta tarkastetaan kokouksessa.</p>\n"
  },
  {
    "order": 3,
    "title": "Valmistelijat",
    "content": "Ari Liikanen <ari.liikanen@mikkeli.fi> - hallintojohtaja"
  },
  {
    "order": 4,
    "title": "Esittelijät",
    "content": "Timo Halonen <timo.halonen@mikkeli.fi> - kaupunginjohtaja"
  }
]