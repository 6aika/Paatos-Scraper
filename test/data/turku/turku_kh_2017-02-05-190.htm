<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="Content-Type" content="text/html; charset=UTF-8"><title>Esityslistat/pöytäkirjat</title><link rel="stylesheet" type="text/css" href="turku_kh_2017-02-05-190_files/Inetview.css"></head><body><table class="ytt"><colgroup><col class="yttcol1"><col class="yttcol2"><col class="yttcol3"><col class="yttcol4"><col class="yttcollast"></colgroup><tbody><tr class="yttr1"><td><b>Turun kaupunki</b></td><td>§</td><td>Kokouspvm</td><td>Asia</td><td>1</td></tr><tr><td>Kaupunginhallitus</td><td>190</td><td>02.05.2017</td><td colspan="2">4 </td></tr></tbody></table><hr><p>5024-2017 (010)</p><p class="ots">Seudullisen joukkoliikenteen yhteistoimintasopimuksen päivittäminen</p><p class="ing">Tiivistelmä:</p><p class="ing">Kuntalain
 mukaan kesäkuun 2017 alusta lukien jokaisessa kunnassa tulee olla yksi 
hallintosääntö, joka korvaa nykyiset johtosäännöt. Tämän vuoksi myös 
Turun säännöstö päivitetään uuden kuntalain mukaiseksi. Uuden 
hallintosäännön vuoksi seudullista joukkoliikenneviranomaista (Föli) 
koskevaa yhteistoimintasopimusta tulee päivittää. Samassa yhteydessä 
siirretään yhteistoimintasopimuksen lisäasiakirjalla sovitut asiat 
varsinaiseen yhteistoimintasopimukseen.</p><p>Kh § 190</p><div class="XSDoc"><p>Apulaiskaupunginjohtaja Jarkko Virtanen, kaupunginsihteeri Satu Lehto 18.4.2017:</p><p><strong>Kuntien yhteinen toimielin</strong></p><p>Uuden
 kuntalain päätöksenteko- ja hallintomenettelyä koskeva osuus tulee 
voimaan 1.6.2017. Lain 51 §:n mukaan kunta voi hoitaa tehtävää yhden tai
 useamman kunnan puolesta siten, että kunnilla on yhteinen toimielin, 
joka vastaa tehtävän hoitamisesta. Tehtävää hoitavaa kuntaa kutsutaan 
vastuukunnaksi (aiemmin isäntäkunta). Kunnat voivat sopia, että muut 
kunnat valitsevat osan yhteisen toimielimen jäsenistä.</p><p>Lain 52 
§:ssä säädetään niistä asioista, joita yhteistä toimielintä koskevassa 
sopimuksessa on ainakin sovittava. Näitä asioita ovat yhteisen 
toimielimen tehtävät ja kokoonpano sekä muiden kuntien oikeus valita 
toimielimen jäseniä, kustannusten perusteet ja jakautuminen sekä 
sopimuksen voimassaolo ja irtisanominen. Sopimuksessa voidaan myös sopia
 siitä, ettei vastuukunnan kunnanhallituksella ole oikeutta ottaa 
yhteisen toimielimen päättämää asiaa käsiteltäväkseen.</p><p>Turun 
kaupunkiseudun joukkoliikennelautakunta on em. kuntien yhteinen 
toimielin, joka on aloittanut toimintansa 1.1.2012. Yhteinen toimielin 
kuuluu vastuukunnan organisaatioon ja on vastuukunnan valtuuston ja 
kunnanhallituksen alainen. </p><p><strong>Turun kaupungin hallintosäännön uudistaminen </strong></p><p>Jokaisessa
 kunnassa on vuonna 2017 valittavan valtuuston toimikauden alusta lukien
 oltava kunnan hallinnon ja toiminnan järjestämistä, päätöksenteko- ja 
hallintomenettelyä sekä valtuuston toimintaa keskitetysti ohjaava 
hallintosääntö, jonka sisällöstä säädetään uuden kuntalain 90 §:ssä. 
Hallintosäännöstä tulee mm. ilmetä, millaisia toimielimiä kunnassa on, 
miten kunnan johtaminen on järjestetty ja miten kunnan 
henkilöstöorganisaatio on järjestetty. </p><p>Turun kaupungin 
hallintosääntö päivitetään vastaamaan uuden kuntalain vaatimuksia, se 
viedään Turun kaupunginvaltuuston hyväksyttäväksi toukokuussa. Uudistus 
on lähinnä tekninen, sillä organisaatio ja johtamisjärjestelmä säilyvät 
pääosin nykyisellään. Poikkeuksena on uusi kaupunkiympäristötoimiala, 
johon yhdistetään nykyiset kiinteistötoimiala ja ympäristötoimiala. 
Kaupunkiseudun joukkoliikennelautakunnan tehtävien valmistelusta 
vastaava seudullinen joukkoliikenne (aiemmin joukkoliikennetoimisto) 
siirtyy lakkautettavalta ympäristötoimialalta uuden 
kaupunkiympäristötoimialan palvelualueeksi. Samoin Turun kaupunkiseudun 
joukkoliikennelautakunta siirtyy kaupunkiympäristötoimialalle. </p><p>Uusi
 hallintosääntö korvaa nykyiset johtosäännöt, joihin kuuluu myös 
seudullisen joukkoliikennetoimen johtosääntö. Seudullista 
joukkoliikennettä koskevat säännöt sisällytetään osaksi hallintosääntöä,
 sillä yksittäistä toimielintä koskevia johtosääntöjä ei uudistuksen 
vuoksi enää voi olla. Tämä aiheuttaa tarpeen päivittää myös 
joukkoliikenneviranomaisen yhteistoimintasopimusta. Föli-alueen kunnat 
ovat käyneet tähän liittyen neuvottelut 30.3.2017. </p><p><strong>Keskeiset muutokset yhteistoimintasopimukseen</strong></p><p>Luku 1. <em>Sopimuksen osapuolet ja tarkoitus</em>: Kuntalain muutoksen vuoksi pykäläviittausta on muutettu. </p><p><em>Luku 4. Yhteiset toimielimet:</em>
 Hallintosääntöön toimialajohtajan yleiseksi tehtäväksi määritellään 
esittely toimialan toimielimissä. Hallinnonjärjestämispäätöksellä 
toimialajohtaja delegoi esittelyvaltaa alaiselleen viranhaltijalle. 
Maininta joukkoliikennejohtajan esittelyoikeudesta poistetaan 
sopimuksesta. Lisäksi lautakunnan tehtäviin on tehty kielenhuollollisia 
muutoksia ja lisätty yksi tehtävä. Otto-oikeuden rajoittavaa sääntöä on 
tarkennettu. </p><p><em>Luku 6. Talous ja kustannusten jako:</em> Lisäasiakirjasta on siirretty kaksi asiaa varsinaiseen sopimukseen.</p><p><em>Luku 7. Neuvottelu- ja lausuntomenettely:</em> Alkuperäiseen sopimukseen ja lisäasiakirjaan sisältyneet asiat on yhdistetty yhteen lukuun. Ei sisällöllisiä muutoksia. </p><p><em>Luku 9. Toimivalta-alueen laajentuminen:</em>
 Sopijakunnan mahdollisen kuntaliitoksen vaikutus toimivalta-alueen 
laajuuteen on lisätty sopimukseen, lisäksi on tarkennettu, miten 
toimivalta-alueen laajentumisesta päätetään.&nbsp; </p><p>Näiden lisäksi
 viittaukset joukkoliikennetoimistoon on muutettu uuden organisaation 
mukaiseksi sekä poistettu maininta johtosäännöstä. Sopimuksen 
liitteeseen ei tule muutoksia. </p></div><div class="XSDoc"><p class="liiteoheis"><span class="liiteoheis">Liite 1</span>Yhteistoimintasopimus: Joukkoliikenteen toimivaltainen viranomainen Turun kaupunkiseudulla. Päivitys 30.3.2017.</p><p class="liiteoheis"><span class="liiteoheis">Liite 2</span>Yhteistoimintasopimus:
 Joukkoliikenteen toimivaltainen viranomainen Turun kaupunkiseudulla. 
Päivitys 30.3.2017. Muutokset näkyvillä.</p><p>Kaupunginjohtaja Aleksi Randell: </p><p><span class="ehdotuspaatos">Ehdotus</span>Kaupunginhallitus
 päättää hyväksyä liitteen 1 mukaiset muutokset 
yhteistoimintasopimukseen, joka koskee joukkoliikenteen toimivaltaista 
viranomaista Turun kaupunkiseudulla. </p><p>Päivitetty sopimus astuu 
voimaan 1.6.2017 edellytyksellä, että Turun kaupunginvaltuusto on 
hyväksynyt Turun kaupungin hallintosäännön yhteistoimintasopimuksessa 
päivitettyjä muutoksia edellyttävällä tavalla.</p></div><div class="XSDoc"><p><span class="ehdotuspaatos">Päätös</span>Ehdotus hyväksyttiin.</p></div><div id="divTiedote"></div><p>Jakelu</p><p class="jakelu"><span class="jaktyyppi">ao</span>Kaarinan kaupunki<br><span class="jaktyyppi">ao</span>Liedon kunta<br><span class="jaktyyppi">ao</span>Naantalin kaupunki<br><span class="jaktyyppi">ao</span>Raision kaupunki<br><span class="jaktyyppi">ao</span>Ruskon kunta<br><span class="jaktyyppi">tpv</span>Konsernihallinto, lakiasiat<br><span class="jaktyyppi">tied</span>Turun kaupunkiseudun joukkoliikennelautakunta<br><span class="jaktyyppi">tied</span>Ympäristötoimiala<br></p><hr><p><strong>Liitteet:</strong></p><p></p><p><strong>Kh § 190</strong><br><span class="liomLabel">Liite 1:</span><a href="http://ah.turku.fi/kh/2017/0502011x/3540802.htm">Yhteistoimintasopimus: Joukkoliikenteen toimivaltainen viranomainen Turun kaupunkiseudulla. Päivitys 30.3.2017</a><br><span class="liomLabel">Liite 2:</span><a href="http://ah.turku.fi/kh/2017/0502011x/3540803.htm">Yhteistoimintasopimus:
 Joukkoliikenteen toimivaltainen viranomainen Turun kaupunkiseudulla. 
Päivitys 30.3.2017. Muutokset näkyvillä</a><br></p>
</body></html>