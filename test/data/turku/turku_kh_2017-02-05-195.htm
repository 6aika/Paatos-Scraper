<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html><head><meta http-equiv="Content-Type" content="text/html; charset=UTF-8"><title>Esityslistat/pöytäkirjat</title><link rel="stylesheet" type="text/css" href="turku_kh_2017-02-05-195_files/Inetview.css"></head><body><table class="ytt"><colgroup><col class="yttcol1"><col class="yttcol2"><col class="yttcol3"><col class="yttcol4"><col class="yttcollast"></colgroup><tbody><tr class="yttr1"><td><b>Turun kaupunki</b></td><td>§</td><td>Kokouspvm</td><td>Asia</td><td>1</td></tr><tr><td>Kaupunkisuunnittelu- ja ympäristölautakunta</td><td>84</td><td>21.03.2017</td><td colspan="2">4 </td></tr><tr><td>Kaupunkisuunnittelu- ja ympäristölautakunta</td><td>108</td><td>28.03.2017</td><td colspan="2">4 </td></tr><tr><td>Kaupunkisuunnittelu- ja ympäristölautakunta</td><td>119</td><td>11.04.2017</td><td colspan="2">3 </td></tr><tr><td>Kaupunkisuunnittelu- ja ympäristölautakunta</td><td>132</td><td>26.04.2017</td><td colspan="2">3 </td></tr><tr><td>Kaupunginhallitus</td><td>195</td><td>02.05.2017</td><td colspan="2">2 </td></tr></tbody></table><hr><p>3720-2013 (611)</p><p class="ots">Satava-Kakskerran osayleiskaavaluonnos</p><p class="ing">Tiivistelmä:</p><p class="ing">Kaupunginhallitukselle
 esitetään Satava-Kakskerran osayleiskaavaluonnoksen hyväksymistä. 
Satavan itäosa ja Kakskerrantiehen tukeutuva alue Höyttisissä esitetään 
asemakaavoitettavaksi. Osayleiskaavaluonnos on valmisteltu vireillä 
olevaa maankäyttö- ja rakennuslain muutosta ennakoivasti osoittamalla 
kyläalueita olevien kylien, infran ja joukkoliikennepalveluiden äärelle.
 Osayleiskaavalla varaudutaan noin 3600 asukkaan yhdyskuntaan v. 2050.</p><p>Ksylk § 84</p><div class="XSDoc"><p>Kaupunkisuunnittelu, kaavoitus, yleiskaavainsinööri Olavi Ahola 15.3.2017:</p><p>Kaupunkisuunnittelun
 kaavoitusyksikkö on laatinut 14.3.2017 päivätyn 
osayleiskaavaluonnoksen. Kaavan laatiminen perustuu kaupunginhallituksen
 4.3.2013 päätökseen. </p><p>Alueella on nykyisin n. 1400 asukasta, 
joista n. 900 asukasta on yhdyskuntarakenteen seurantajärjestelmän (YKR)
 taajama-alueella. Taajamoitunutta aluetta ovat Kakskerrantien varsi 
Satavan itäosassa, Vapparintien varsi Kakskerran länsiosassa sekä 
Samppaantien varsi Erikvallan niemeen saakka. Työpaikkoja alueella oli 
YKR:n mukaan 223 vuonna 2014. Työpaikat sijaitsevat taajamoituneella 
alueella sekä Kakskerran itäosassa. Päivittäispalveluita alueella 
tarjoaa Satavan kyläkauppa, virkistyspalveluja Ekvallan ja Brinkhallin 
uimarannat ja Harjattula monipuolisine palveluineen. Seurakunnilla on 
usealla paikalla maanomistusta ja palvelutarjontaa (mm. Hennala, 
Heinänokka, Sinappi). Loma-asuntokiinteistöjä alueella on n. 1000 kpl. 
Kaupunki omistaa suuria maa-alueita Kakskerran pohjoisosassa Brinkhallin
 alueella, Höyttistensuntin alueella, Satavan länsiosan sisämaa-alueella
 sekä Satavan itäosassa, mm. Ekvallan niemen kokonaan ja ison alueen 
Pohjaniityntien varrelta. </p><p><strong>Tavoitteet</strong></p><p>Kaupunginhallitus
 on 2.5.2016 hyväksynyt tavoitteet osayleiskaavalle. Selvitysten, 
viranomaisneuvottelujen ja maakuntakaavaluonnoksen perusteella 
esitettiin laajennetulle taajamatoimintojen alueelle kaavoitettavaksi 
pientaloasutusta noin 3.200 uudelle asukkaalle, jolloin koko 
suunnittelualueella varaudutaan laskennallisesti noin 5.000 asukkaan 
yhdyskuntaan vuonna 2050. </p><p>Samalla kaupunginhallitus hyväksyi seuraavat laadulliset tavoitteet:</p><ul><li>Hyvä ympäristö ottamalla huomioon nykyinen asutus, asutushistoria ja saaristomainen asuinympäristö.</li><li>Nykyaikaisen asemakaavoitus- ja rakentamistavan kehittäminen sekä vastaaminen asumistoiveisiin.</li><li>Runsaan loma-asutuksen ja vakituisen asutuksen yhteensovittaminen painotuksena lisääntyvä ympärivuotisen asumisen osuus.</li><li>Merellisen vetovoiman lisääminen, viherverkoston säilyminen ja kehittäminen sekä Kakskerranjärven virkistysarvojen kehittäminen.</li><li>Loma-asutuksen ohjaaminen pääasiassa nykyisen loma-asuntokannan täydentämiseen.</li><li>Kylämäisen
 yleiskaavoituksen kehittäminen rakentamisen suorassa ohjauksessa 
valmisteilla olevien lakimuutosten mahdollistamalla tavalla.</li><li>Haja-asutuksen kehittäminen eheyttävästi ja yhteisöllisyyden edellytysten ylläpitäminen.</li></ul><p>Osayleiskaavoituksen
 tavoitteiden hyväksymisen jälkeen on tullut hallituksen esitys 
eduskunnalle, HE 251/2016 maankäyttö- ja rakennuslain muuttamisesta, 
jonka mukaan yleiskaavassa kyläalueeksi osoitetulla alueella on 
mahdollista tehdä alueellinen suunnittelutarveratkaisu. Lainmuutoksen 
perusteella on kylämäisen yleiskaavoituksen kehittämistavoitetta 
muutettu siten, että <strong>tavoitteena on määritellä kyläalueet</strong>, joilla voidaan jatkossa tehdä suunnittelutarveratkaisu samalla kertaa useamman kuin yhden rakennuspaikan osalta.</p><p><strong>Osallistuminen ja vuorovaikutus</strong></p><p>Osayleiskaavaluonnoksen
 valmistelun lähtökohtia on esitelty yleisötilaisuuksissa 2013 ja 
2.3.2017 sekä kaupunginhallitukselle 13.2.2017 ja kaupunkisuunnittelu- 
ja ympäristölautakunnalle 7.3.2017. </p><p><strong>Kokonaisrakenne ja maankäytön varaukset</strong></p><p>Satava-Kakskerran
 rakenne on muodostunut nykyisen kaltaiseksi jo Kakskerran itsenäisen 
kunnan aikana. Jo 1900-luvun alussa alkanut rantojen käyttäminen 
loma-asumiseen kiihtyi sotien jälkeen ja ennen rakennuslain ns. 
rantapykälien säätämistä (1969) niin, että lähes kaikki 
rakennuskelpoiset rannat tulivat täyteen ja tiheästi rakennetuiksi. 
Sisämaahan on syntynyt ilman kaavoitusta pieniä kyläryhmiä ja 
haja-asutusta alueen vanhojen kantatilojen lisäksi.</p><p>Osayleiskaavaluonnoksessa
 taajamoitunein osa Kakskerrantien varrelta Höyttistensunttiin on 
varattu asemakaavoituksella ratkaistavaksi. Muilta osin on varattu 
kyläalueita, joiden jatkosuunnitteluun käytettäisiin alueellista 
suunnittelutarveratkaisua. Yleispiirteisesti osoitetuilla kyläalueilla 
ei esitetä rakentamisen tarkkaa määrää eikä rakennuspaikkojen sijaintia.
 Kyläalueiden osoittamisen päämääränä on mahdollistaa kyläalueiden 
maaseutumainen täydentäminen. Rakentaminen ei saa johtaa merkittävään 
rakentamiseen eikä aiheuttaa haitallisia ympäristö- tai muita 
vaikutuksia.</p><p>Palveluille on varattu alueita, mm. entisen koulun 
alueelta, kyläkaupan läheltä sekä olevien, pääasiassa seurakuntien 
palvelujen alueelta.</p><p>Rannat ovat pääosin loma-asutukseen 
varattuja. Suurin loma-asumisen keskittymä on osoitettu äskettäin 
voimaan tulleen Harjattulan asemakaavan mukaisesti. Loma-asuntoalueille 
on tehty jaottelu pysyvään asuntokäyttöön mahdollisiin sekä 
loma-asuntoalueisiin. Vapaa-ajan asunnon muuttaminen pysyvään 
asuinkäyttöön edellyttää lähes aina tapauskohtaista poikkeamispäätöstä, 
joten jaottelu on suuntaa-antava. Hallituksen esityksen HE 251 
mukaisesti kunta voisi osoittaa rakennusjärjestyksessä ne alueet, joilla
 vapaa-ajan asunnon muuttaminen pysyvään asuinkäyttöön ei edellytä 
poikkeamispäätöstä tai suunnittelutarveratkaisua ennen rakennuslupaa.</p><p>Alueen
 sisämaalla on laajat maa- ja metsätalousalueet, joille tulevaa uutta 
haja-asutusta pyritään rajoittamaan ja ohjaamaan. Uusien 
rakennuspaikkojen määrä määrittyisi pinta-alaperusteisesti ja 
sijoittumista ohjattaisiin olevan harvan asutuksen tuntumaan. Uusi 
asuntorakentaminen on suunnattu pääasiassa em. kyläalueille. </p><p>Virkistykseen
 on pyritty osoittamaan rantojen läheisiä, pääosin kaupungin omistamia 
alueita. Näitä alueita tulee jatkossa kehittää yleiseen 
virkistyskäyttöön. Kaavaluonnoksessa on myös osoitettu laajat, 
rakentamattomat ulkoilualueet (MU), jotka myös ovat pääosin kaupungin 
omistamia. Maa- ja metsätalousalueilla yleistä virkistyskäyttöä pyritään
 kanavoimaan ulkoilureittien varauksilla.</p><p><strong>Vaikutusten arviointi</strong></p><p>Satava-Kakskerran
 alueen yhdyskuntarakenne on muodostunut pääpiirteittäin jo Kakskerran 
itsenäisen kunnan aikana nykyisen kaltaiseksi. Osayleiskaavaluonnoksessa
 pyritään tiivistämään ja täydentämään olevia kyläryhmittymiä kuitenkin 
säilyttäen asutuksen maaseutumainen luonne. Saarten maisemasuunnitelma 
ja viherverkkosuunnitelma ovat olleet tärkeänä lähtökohtana asutuksen 
sijoittamisessa sekä tarjoavat edellytyksiä maiseman ja luonnonarvojen 
huomioon ottamiseen. Virkistysmahdollisuuksia on pyritty aluevarauksilla
 lisäämään. Olevan infran, erityisesti vesihuoltoverkon hyödyntäminen 
mahdollistaa ympäristöllisesti kestävän kehittämisen ja vähentää 
ympäristöhaittoja.</p><p>Yhdyskuntakustannuksia on arvioitu oheismateriaalissa 1.</p><p>Osa saarille kohdistuvista infrastruktuurin parantamiskustannuksista aiheutuu riippumatta esim. väestömäärän kasvusta. </p><p>Kyläalueiden
 täydennysrakentamisesta ei aiheudu kaupungille 
infrastruktuurikustannuksia. Alueille suositellaan liittymistä 
rakennettuun paineviemäriverkkoon ja käyttövesiverkkoon. Käyttövedelle 
voidaan tarvita paineenkorotusta kulutuksen lisääntymisen myötä, mutta 
paineviemäriverkossa on kapasiteettia suurellekin väestönkasvulle. 
Kyläalueiden lisärakentamisen edellyttämät pääsytiet ovat myös 
käyttäjien kustannettavia.</p><p>Palvelujen tarjonnasta laajalle 
haja-asutusalueelle saattaa aiheutua suuriakin yhdyskuntakustannuksia 
(sosiaali- ja terveyspalvelut, lasten päivähoito, koulu). Alueella on 
kohtuullisen hyvät joukkoliikennepalvelut.</p><p>Asukkaille tulevia 
kustannuksia ovat liikkumiskustannukset ja palvelujen 
hankkimiskustannukset. Nämä voivat muodostua suuriksi pitkistä 
etäisyyksistä johtuen. Tieverkon rakentamis- ja käyttökustannukset 
samoin kuin vesihuollon liittymis- ja käyttökustannukset voivat olla 
suuria.</p><p>Tavanomaisen asemakaavoituksen toteuttaminen 
asemakaavoitettavaksi tarkoitetulle alueelle tuo mukanaan suuret 
kynnysinvestoinnit vesihuoltoon ja kadunrakentamiseen. Satavan itäpäähän
 tarvitaan vesihuollon runkolinjat vesistön yli joko Hirvensalosta tai 
suoraan mantereelta. Hirvensalon nykyverkkoa ei voida laajentaa Satavaan
 ilman Hirvensalon puolen verkon kapasiteetin parantamista. Lisäksi 
tarvitaan myös asemakaavoitettavalle alueelle uudet runkolinjat. 
Tavanomaisen asemakaavoituksen vaihtoehtona voisi olla 
asemakaavoittaminen tukeutuen paineviemäriverkkoon.</p><p><strong>Toteuttaminen </strong></p><p>Mitoitukseen
 liittyvät arviot toteutumisesta kohdistuvat pitkälle ajalle ja ovat 
hyvin epävarmoja, koska toteutuminen perustuu pääosin yksityisten 
maanomistajien toimiin. Alueen suunnitelmallinen kehittäminen 
asemakaavoituksella on kaupungin käsissä, mutta kaupungin omistamien 
alueiden kehittäminen kyläalueina on uusi lainmuutoksen tuoma 
mahdollisuus. Osayleiskaava tarjoaa puitteita, sääntöjä ja edellytyksiä 
kehittämiselle, sen tarkoituksena on mahdollistaa alueen elinvoimaa 
parantavaa tonttitarjontaa ja siten väestönkasvua ja lisätä alueen 
vapaa-alueiden ja virkistysalueiden vetovoimaa. </p><p class="liiteoheis"><span class="liiteoheis">Liite 1</span>Osayleiskaavan luonnoskartta pvm 14.3.2017</p><p class="liiteoheis"><span class="liiteoheis">Liite 2</span>Osayleiskaavan selostus pvm 14.3.2017</p><p class="liiteoheis"><span class="liiteoheis">Oheismateriaali 1</span>Arvioidut yhdyskuntakustannukset</p><p>Va. toimialajohtaja Christina Hovi:</p><p><span class="ehdotuspaatos">Ehdotus</span>Kaupunkisuunnittelu-
 ja ympäristölautakunta päättää esittää kaupunginhallitukselle, että 
14.3.2017 päivätty otsikossa mainittu osayleiskaavaluonnos hyväksytään 
jatkosuunnittelun pohjaksi ja että osayleiskaavaluonnos asetetaan 
julkisesti nähtäville mielipiteiden esittämistä varten ja siitä 
pyydetään tarvittavat viranomaislausunnot. Erityisesti luonnoksessa 
esitetyt kyläalueet ovat alustavia ja edellyttävät vuorovaikutusta 
maanomistajien kanssa rajauksien täsmentämiseksi.</p></div><div class="XSDoc"><p><span class="ehdotuspaatos">Päätös</span>Asia pantiin pöydälle Sundqvistin Muurisen kannattamana tekemästä ehdotuksesta yksimielisesti.</p><p>Kaava-alueella suoritettiin katselmus ennen kokousta.</p></div><p>Ksylk § 108</p><div class="XSDoc"><p>Pöydältä 21.3.2017 § 84.</p></div><div class="XSDoc"><p><span class="ehdotuspaatos">Päätös</span>Asia pantiin pöydälle Muurisen Sundqvistin kannattamana tekemästä ehdotuksesta yksimielisesti.</p><p>Päätös asiassa tehtiin esittelijän kokouksessa muuttamasta ehdotuksesta: </p><p>Asemakaavoitettavan alueen ja kyläalueiden kaavamerkinnät ja -määräykset muutetaan muotoon: </p><p>AP-1. Pientalovaltainen asuntoalue, joka toteutettava pääsääntöisesti asemakaavoituksella. &nbsp;</p><p>AT. Kyläalue.</p><p>AT/s. Kyläalue, jolla ympäristö säilytetään. </p><p>Em. muutokset tehdään kaavakartalle ja kaavaselostukseen. </p><p>Lisäksi
 jatkosuunnittelussa M-alueille osoitetuille ohjeellisille alueille 
osoitetaan toinen käyttötarkoitus. Näillä ja kyläalueilla on tarkoitus 
soveltaa alueellista suunnittelutarveratkaisuharkintaa, mikäli HE 
251/2016 maankäyttö- ja rakennuslain muuttamiseksi tulee voimaan. </p></div><p>Ksylk § 119</p><div class="XSDoc"><p>Pöydältä 28.3.2017 § 108.</p><p>Kaupunginsihteeri Satu Lehto 5.4.2017: </p><p>ELY-keskuksen
 kanssa 27.3.2017 pidetyssä maankäyttö- ja rakennuslain mukaisessa 
vuotuisessa kehittämiskeskustelussa ELY-keskus on kiinnittänyt huomiota 
osayleiskaavaluonnoksen kaavamääräyksiin. Tämän vuoksi niihin on tehty 
seuraavat tarkennukset: </p><p>Kaikki asemakaavalla toteutettavaksi 
osoitetut alueet osoitetaan indeksillä xx-1 (AP-1, PK-1, V-1, jne.) Nämä
 sisältävät jo asemakaavoitetut ja ranta-asemakaavoitetut alueet sekä 
uudet asemakaavoituksella toteutettavat alueet. RA-1 kaavamääräys on 
muutettu vastaavasti muotoon RA-2 (loma-asutus, joka voidaan muuttaa 
pysyvään asumiseen), jotta se ei sekoitu asemakaavoitettavien alueiden 
indeksiin. Lisäksi AP-1 -alueella olleet virheelliset 
päällekkäismerkinnät on poistettu. Kyläalueiden kaavamääräyksistä on 
poistettu maininta, että alueelle voidaan tehdä alueellinen 
suunnittelutarveratkaisu, koska myöntämisen edellytykset tulevat laista.
 Lisäksi M-alueella olevalle ohjeelliselle aluemerkinnälle tulee 
jatkosuunnittelussa antaa toinen käyttötarkoitus. Kyläalueilla ja 
M-alueilla on tarkoitus soveltaa alueellista 
suunnittelutarveratkaisuharkintaa, mikäli HE 251/2016 maankäyttö- ja 
rakennuslain muuttamiseksi tulee voimaan. </p><p>Em. muutokset on tehty kaavakartalle ja kaavaselostukseen. </p><p class="liiteoheis"><span class="liiteoheis">Liite 3</span>Osayleiskaavan luonnoskartta, pvm 14.3.2017, muutettu 5.4.2017</p><p class="liiteoheis"><span class="liiteoheis">Liite 4</span>Osayleiskaavan selostus, pvm 14.3.2017, muutettu 5.4.2017</p><p>Va. toimialajohtaja Christina Hovi: </p><p><span class="ehdotuspaatos">Ehdotus</span>Kaupunkisuunnittelu-
 ja ympäristölautakunta päättää esittää kaupunginhallitukselle, että 
5.4.2017 päivätty otsikossa mainittu osayleiskaavaluonnos hyväksytään 
jatkosuunnittelun pohjaksi ja että osayleiskaavaluonnos asetetaan 
julkisesti nähtäville mielipiteiden esittämistä varten ja siitä 
pyydetään tarvittavat viranomaislausunnot. Erityisesti luonnoksessa 
esitetyt kyläalueet ja M-alueelle osoitetut rakentamiseen soveltuvat 
alueet ovat alustavia ja edellyttävät vuorovaikutusta maanomistajien 
kanssa rajauksien täsmentämiseksi.</p></div><div class="XSDoc"><p><span class="ehdotuspaatos">Päätös</span>Asia pantiin pöydälle Sundqvistin Muurisen kannattamana tekemästä ehdotuksesta yksimielisesti. </p><p>Asian esitteli toimialajohtajan varahenkilönä hallintojohtaja Harri Lehtinen.</p></div><p>Ksylk § 132</p><div class="XSDoc"><p>Pöydältä 11.4.2017 § 119.</p><p class="liiteoheis"><span class="liiteoheis">Oheismateriaali 2</span>Kevennetty versio 25.4.2017</p></div><div class="XSDoc"><p><span class="ehdotuspaatos">Päätös</span>Kaupunkisuunnittelu-
 ja ympäristölautakunta päätti esittää kaupunginhallitukselle, että 
25.4.2017 päivätyn, otsikossa mainitun osayleiskaavaluonnoksen 
kevennetty versio hyväksytään jatkosuunnittelun pohjaksi ja että 
osayleiskaavaluonnos asetetaan julkisesti nähtäville mielipiteiden 
esittämistä varten ja siitä pyydetään tarvittavat viranomaislausunnot. 
Erityisesti luonnoksessa esitetyt kyläalueet ja M-alueelle osoitetut 
rakentamiseen soveltuvat alueet ovat alustavia ja edellyttävät 
vuorovaikutusta maanomistajien kanssa rajauksien täsmentämiseksi.</p><p>Lisäksi
 lautakunta päätti, että ennen kaavaehdotuksen hyväksymistä selvitetään 
mahdollistaako maankäyttö- ja rakennuslain muutos nyt 
asemakaavoitettavaksi esitetyllä alueella rakentamisen toteuttamisen 
osittain tai kokonaan kyläkaavaperiaatteella, jotta voidaan välttyä 
saarille sopimattomalta ja kalliilta infrastruktuurin rakentamiselta.</p><p>Perustelut</p><p>Tämä,
 aiemmasta Satava-Kakskerran osayleiskaavaluonnoksesta kevennetty versio
 on Turun seudun rakennemalli 2035 mukainen, sillä asemakaavoitettavaksi
 esitetyt alueet vastaavat rakennemallissa täydentyväksi merkittyjä 
asuinalueita. Asemakaavoitetun alueen kevennyksen myötä mataloituva 
asukasmäärä (korkeintaan 2200 uutta asukasta) on myös lähempänä 
rakennemallin mitoitusta, kuin aiemmin esitetty 3600 uutta asukasta. 
Kevennetyllä osayleiskaavalla varaudutaan noin 3600 asukkaan 
yhdyskuntaan v. 2050 aiemmin esitetyn luonnoksen noin 5000 asukkaan 
sijaan. Kevennetty kaava vastaa myös kaupunginhallituksen asettamaan 
laadulliseen tavoitteeseen säilyttää asuinympäristön saaristomainen 
erityisluonne, kun taas 5.4. päivätyssä luonnoksessa tämä 
saaristomaisuus on mahdotonta säilyttää.</p><p>Päätös asiassa tehtiin äänin 3-10 Sundqvistin Ruohosen kannattamana tekemästä muutosehdotuksesta.</p><p class="liiteoheis"><span class="liiteoheis">Liite 5</span>Osayleiskaavan luonnoskartta, muutettu 26.4.2017 (KSYLK § 132)</p><p class="liiteoheis"><span class="liiteoheis">Liite 6</span>Osayleiskaavan selostus, muutettu 26.4.2017 (KSYLK § 132)</p><p><span class="ehdotuspaatos">Päätöksenteko</span></p><p>Päätös asiassa tehtiin kahden äänestyksen jälkeen.</p><p><span class="underline">1. äänestys</span></p><p>Suoritetussa
 nimenhuutoäänestyksessä Sundqvistin Ruohosen kannattamana tekemän 
muutosehdotuksen puolesta äänestivät heidän lisäkseen Aaltonen, 
Antinluoma, Hyyppä, Meltovaara, Muurinen ja Tommola.</p><p>Sandelinin muutosehdotuksen puolesta äänesti hänen lisäkseen häntä kannattanut Koivisto.</p><p>Ekroth, Hellstén ja Röberg äänestivät tyhjää.</p><p>Tässä vaiheessa päätös asiassa tehtiin äänin 8-2, 3 tyhjää.</p><p><span class="underline">2. äänestys</span></p><p>Suoritetussa nimenhuutoäänestyksessä esittelijän ehdotuksen puolesta äänestivät Ekroth, Hellstén ja Röberg.</p><p>Päätökseksi
 tulleen Sundqvistin Ruohosen kannattamana tekemän muutosehdotuksen 
puolesta äänestivät heidän lisäkseen Aaltonen, Antinluoma, Hyyppä, 
Koivisto, Meltovaara, Muurinen, Sandelin ja Tommola.</p><p>Lautakunnan lopullinen päätös asiassa tehtiin äänin 3-10.</p><p><span class="underline">Muut kuin päätökseksi tulleet muutosehdotukset</span></p><p>Sandelinin muutosehdotus oli seuraava:</p><p>Kaupunkisuunnittelu-
 ja ympäristölautakunta päättää esittää kaupunginhallitukselle, että 
25.4.2017 päivätty kevennetty versio osayleiskaavaluonnoksesta 
hyväksytään jatkosuunnittelun pohjaksi siten muutettuna että 
väestötavoitteeksi asetetaan 3000 asukkaan yhdyskunta (vuoteen 2050 
mennessä korkeintaan 1600 uutta asukasta, kokonaisväkiluku 3000 
asukasta) ja että osayleiskaavaluonnos asetetaan julkisesti nähtäville 
mielipiteiden esittämistä varten ja siitä pyydetään tarvittavat 
viranomaislausunnot. Erityisesti luonnoksessa esitetyt kyläalueet ja 
M-alueelle osoitetut rakentamiseen soveltuvat alueet ovat alustavia ja 
edellyttävät vuorovaikutusta maanomistajien kanssa rajauksien 
täsmentämiseksi.</p></div><p>Kh § 195</p><div class="XSDoc"><p class="liiteoheis"><span class="liiteoheis">Liite 1</span>Osayleiskaavan luonnoskartta, muutettu 26.4.2017 (KSYLK § 132)</p><p class="liiteoheis"><span class="liiteoheis">Liite 2</span>Osayleiskaavan selostus, muutettu 26.4.2017 (KSYLK § 132)</p><p class="liiteoheis"><span class="liiteoheis">Oheismateriaali 1</span>Arvioidut yhdyskuntakustannukset</p><p>Kaupunginjohtaja Aleksi Randell:</p><p><span class="ehdotuspaatos">Ehdotus</span>Kaupunginhallitus
 päättää hyväksyä 26.4.2017 päivätyn Satava-Kakskerran 
osayleiskaavaluonnoksen jatkosuunnittelun pohjaksi, asettaa sen 
julkisesti nähtäville mielipiteiden esittämistä varten ja pyytää siitä 
tarvittavat viranomaislausunnot. </p><p>Erityisesti luonnoksessa 
esitetyt kyläalueet ja M-alueelle osoitetut rakentamiseen soveltuvat 
alueet ovat alustavia ja edellyttävät vuorovaikutusta maanomistajien 
kanssa rajauksien täsmentämiseksi.</p></div><div class="XSDoc"><p><span class="ehdotuspaatos">Päätös</span>Asia pantiin pöydälle Pietarin Eklundin kannattamana tekemästä ehdotuksesta yksimielisesti.</p></div><div id="divTiedote"></div><hr><p><strong>Liitteet:</strong></p><p></p><p><strong>Ksylk § 84</strong><br><span class="liomLabel">Liite 1:</span><a href="http://ah.turku.fi/kh/2017/0502011x/3521527.htm">Osayleiskaavan luonnoskartta pvm 14.3.2017</a><br><span class="liomLabel">Liite 2:</span><a href="http://ah.turku.fi/kh/2017/0502011x/3521530.htm">Osayleiskaavan selostus pvm 14.3.2017</a><br></p><p></p><p><strong>Ksylk § 119</strong><br><span class="liomLabel">Liite 1:</span><a href="http://ah.turku.fi/kh/2017/0502011x/3521527.htm">Osayleiskaavan luonnoskartta pvm 14.3.2017</a><br><span class="liomLabel">Liite 2:</span><a href="http://ah.turku.fi/kh/2017/0502011x/3521530.htm">Osayleiskaavan selostus pvm 14.3.2017</a><br><span class="liomLabel">Liite 3:</span><a href="http://ah.turku.fi/kh/2017/0502011x/3530919.htm">Osayleiskaavan luonnoskartta, pvm 14.3.2017, muutettu 5.4.2017</a><br><span class="liomLabel">Liite 4:</span><a href="http://ah.turku.fi/kh/2017/0502011x/3530920.htm">Osayleiskaavan selostus, pvm 14.3.2017, muutettu 5.4.2017</a><br></p><p></p><p><strong>Ksylk § 132</strong><br><span class="liomLabel">Liite 1:</span><a href="http://ah.turku.fi/kh/2017/0502011x/3521527.htm">Osayleiskaavan luonnoskartta pvm 14.3.2017</a><br><span class="liomLabel">Liite 2:</span><a href="http://ah.turku.fi/kh/2017/0502011x/3521530.htm">Osayleiskaavan selostus pvm 14.3.2017</a><br><span class="liomLabel">Liite 3:</span><a href="http://ah.turku.fi/kh/2017/0502011x/3530919.htm">Osayleiskaavan luonnoskartta, pvm 14.3.2017, muutettu 5.4.2017</a><br><span class="liomLabel">Liite 4:</span><a href="http://ah.turku.fi/kh/2017/0502011x/3530920.htm">Osayleiskaavan selostus, pvm 14.3.2017, muutettu 5.4.2017</a><br><span class="liomLabel">Liite 5:</span><a href="http://ah.turku.fi/kh/2017/0502011x/3540483.htm">Osayleiskaavan luonnoskartta, muutettu 26.4.2017 (KSYLK § 132)</a><br><span class="liomLabel">Liite 6:</span><a href="http://ah.turku.fi/kh/2017/0502011x/3540488.htm">Osayleiskaavan selostus, muutettu 26.4.2017 (KSYLK § 132)</a><br></p><p></p><p><strong>Kh § 195</strong><br><span class="liomLabel">Liite 1:</span><a href="http://ah.turku.fi/kh/2017/0502011x/3541220.htm">Osayleiskaavan luonnoskartta, muutettu 26.4.2017 (KSYLK § 132)</a><br><span class="liomLabel">Liite 2:</span><a href="http://ah.turku.fi/kh/2017/0502011x/3541221.htm">Osayleiskaavan selostus, muutettu 26.4.2017 (KSYLK § 132)</a><br></p>
</body></html>