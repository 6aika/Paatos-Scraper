[
  {"order": 0, "title": "Tiivistelmä", "content": "Kommentit valtiovarainministeriölle parlamentaarisen työryhmän väliraporttiin tulevaisuuden kunnasta sekä asiantuntijaryhmän muistioon sote- ja maakuntauudistuksen vaikutuksista kuntiin"},
  {"order": 1, "title": "Dno", "content": "VD/1545/00.04.00/2017"},
  {"order": 2, "title": "MysteryCode", "content": "KN/PM/PH/HY-L"},
  {"order": 3, "title": "Esittelyteksti", "content": "Valtiovarainministeriö on lähettänyt muun muassa kuntiin kommenttipyynnön Tulevaisuuden kunta -parlamentaarisen työryhmän väliraportista. Kommentit pyydetään toimittamaan webropol -kyselyn kautta 22.3.2017 mennessä.\n\nTulevaisuuden kunta on yksi pääministeri Juha Sipilän hallituksen ohjelman reformeista. Joulukuussa 2015 asetetun parlamentaarisen työryhmän tehtävänä on määritellä kuntien rooli ja tehtävät sekä asema suhteessa perustettaviin maakuntiin ja valmistella visio tulevaisuuden kunnasta vuonna 2030. Parlamentaarinen työryhmä on ennakointiprosessin tuloksena valmistellut väliraportin, jonka tarkoituksena on kannustaa kuntia oman roolinsa ja tulevaisuutensa ennakointiin ja arviointiin sekä antaa kunnille työkaluja strategisten valintojen tekemiseen.\n\nParlamentaarisen työryhmän väliraportti sisältää kuvaukset keskeisistä kuntien toimintaan, tehtäviin ja rooliin vaikuttavista muutoksista sekä parlamentaarisen ryhmän laatimat skenaariot ja niiden vaikutukset erilaisissa toimintaympäristöissä toimivien kuntien näkökulmasta. Lisäksi siinä esitellään eri skenaarioiden visiot ja Tulevaisuuden kunta -reformin jatkovalmisteluvaiheet. Kommenteille lähetettiin myös Tulevaisuuden kunta -reformin asiantuntijatyöryhmän muistio, jossa on tarkasteltu sote- ja maakuntauudistuksen vaikutuksia kuntiin. Kyseessä ei ole virallinen lausuntopyyntö, mutta valtiovarainministeriö toivoo, että vastaukset valmisteltaisiin kaupunginhallituksen ja viranhaltijajohdon yhteistyönä.\n\nKommentit väliraporttiin ja asiantuntijaryhmän muistioon on valmisteltu kaupunginjohtajan johdolla."},
  {"order": 4, "title": "Kaupunginjohtajan esitys", "content": "Päätetään antaa valtiovarainministeriölle liitteen mukaiset kommentit parlamentaarisen työryhmän väliraporttiin tulevaisuuden kunnasta sekä asiantuntijaryhmän muistioon sote- ja maakuntauudistuksen vaikutuksista kuntiin.\n\nTarkastetaan ja hyväksytään pöytäkirja tämän pykälän osalta heti kokouksessa."},
  {"order": 5, "title": "Päätös", "content": "Hyväksyttiin esitys.\n\nTarkastettiin ja hyväksyttiin pöytäkirja tämän pykälän osalta heti kokouksessa.\n\nLiitteet:- Kommentit parlamentaarisen työryhmän väliraporttiin tulevaisuuden kunnasta sekä asiantuntijaryhmän muistioon sote- ja maakuntauudistuksen vaikutuksista kuntiin- Tulevaisuuden kunnat skenaariot ja visiot 2030, parlamentaarisen työryhmän väliraportti tulevaisuuden kunnasta- Tulevaisuuden kunta - asiantuntijaryhmän muistio sote- ja maakuntauudistuksen vaikutuksista kuntiin\n\nTäytäntöönpano: kaupunginkanslia\n\nMuutoksenhakuohje: 7.4. Oikaisuvaatimus- ja valituskielto\n\nLisätiedot:kaupunginjohtaja Kari Nenonen, puh. 09 839 22101, etunimi.sukunimi@vantaa.fhallinnon erityisasiantuntija Paula Harju, puh. 09 839 22137, etunimi.sukunimi@vantaa.f"}
]